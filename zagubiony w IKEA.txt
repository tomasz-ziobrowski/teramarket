Zbierał puszki, opakowania po zagranicznych papierosach i prospekty - materiały reklamowe zachodnich firm. Prospekty, zwane też folderami przychodziły zza granicy po wysłaniu magicznego listu w nieznanym języku. Najważniejsze było wpisanie swojego adresu w odpowiednim miejscu i wysłanie na tajny adres. Po paru tygodniach, czy miesiącach przychodziły upragnione przesyłki - zdjęcia szczęśliwych i pięknych kobiet, mężczyzn i dzieci, plakaty samochodów ciężarowych, naklejki, a czasami na drodze zupełnego wyjątki długopisy, zapalniczki i proporczyki.
W szkole kwitł handel wymienny, obowiązywał zmienny cennik. Poza badawczym wzrokiem nauczycieli powstawały i upadały fortuny, zbieracze walczyli na pięści o najcenniejsze trofea, 
Marcin przez pewien czas dyktował warunki obrotu puszkami coca-coli, jednak nieoczekiwany obrót wydarzeń wyrzucił go z tego intrantnego rynku. Do tej pory nie wiedział dlaczego pewnego dnia popularność zdobyły puszki po Heinekenie. 

Siedział w swoim pokoju, wąskiej kiszce, w której brak było miejsca na cokolwiek poza meblościanką. Chybotliwa meblościanka, rozpostarta od jedynych drzwi do jedynego, częściowo przez nią zastawionego okna, zawierała wszystkie jego ubrania, przybory, książki, rozkładane łóżko i biurko z lamką. Nawet krzesło wsuwało się w odopowiednie miejsce w meblościance. Po rozłożeniu łóżko opierało się o przeciwległą ścianę, co znacznie poprawiało stabilność konstrukcji. Gdy położył się na łóżku, sam stawał się częścią meblościanki. Mógłby na niej dryfować przez ocean i po rozbiciu się na bezludnej wyspie żyć w niej i przeżyć dzięki ukrytym w niej zapasom. Nienawidził tego przytłaczającego, obrzydliwego mebla.


Wujek był księdzem, dzięki jakiemuś zrządzeniu losu trafił do austriackiej parafii. Gdy już nauczył się niemieckiego, wieś przyjęła go pełną otwartością.
Miejscowi byli zadowoleni z młodego księdza i zupełnie nie przeszkadzało im narodowość. Zresztą był z zaboru austriackiego, prawie jak daleki kuzyn z prowincji.

Na każdym dachu znajdował się basen, do którego dojeżdżała winda.
Wuj nacisnął guzik i ruszyli do góry. Dwa piętra wyżej winda stanęła i weszły do niej dwie półnagie nastolatki. Miały ręczniki, klapki i najwyraźniej wybierały się na pływalnię.
Marcinowi zmiękły kolana. Goliznę do tej pory widywał tylko na przemycanych zza granicy świerszczyków i kiepskiej jakości krajowego druku offsetowego, a tutaj miał na wyciągnięcie ręki dwie pary podskakujących dziewczęcych piersi. Zamiast jednak wyciągać do nich ręce mocno złapał swoją siatkę i niby mimochodem zakrył zesztywniałego nagle penisa, który gotował się najwyraźniej do wywiercenia dziury w luźnych spodenkach.
Jego doświadczenia z płcią przeciwną ograniczały się drętwych tańców na szkolnej dyskotece i wystawania na półpiętrze celem przypadkowego spotkania obiektów westchnień. Podczas takiego spotkania zwykle udawało mu się pożyczyć zeszyt do biologii.
W osłupieniu zaczął wpatrywać się w przestrzeń, tylko po to, żeby nie widzieć obnażonych piersi bujających mu się przed nosem.

Jak okiem sięgnąć ciągnęły się pokoje. Kompletnie urządzone, wyposażone w telewizory, półki z książkami. Pozbawione drzwi, większości ścian i okien. Wszystkie sprzęty opatrzone były etykietami z dziwacznymi nazwami. Nie brzmiały ani po polsku, trochę z niemiecka, ale nie do końca.
Siedział na sofie KARLSTAD po prawicy miał fotel bujany o dźwięcznej nazwie ROFYLLD, jego nogi spoczywały zaś na stoliczku opatrzonym etykietą LINNARP. Jedyną znajomą rzeczą były wszechobecne książki, choć nieznanych autorów i obcym języku, to stanowiły wspólny mianownik, do którego mógł się odwołać.  
Sięgnął po książeczkę leżącą na stoliku, jednak kolorowa okładka kryła tylko puste kartki. Zerwał się i zaczął sprawdzać pozostałe - było jeszcze gorzej; rząd tytułów błyszczący złoconymi tłoczonymi literami grzbietów stanowił jedną całość, gdy udało mu się wyciągnąć pojedyńczą książkę - okazała się tylko pustym pudełkiem. Zastanawiał się, co to za miejsce. Może gigantyczny magazyn z rekwizytami do filmu, teatru. 
